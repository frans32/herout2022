---
image_width: 5147
image_height: 3413
title: Onthou jy 2021 se Omgee-Oktober?
subtitle: ''
author: Leah Coetzee
image_credit: Cara Louw
image: "/images/omgee.jpg"
published: true

---
Stap by enige klas in, en vra ’n Dee-Effer om ‘n oomblik te noem waar DF omgee. Ek is seker jy sal meer as net een antwoord kry. Met ’n splinternuwe jaar wat voorlê, kan ons gerus terugkyk na die vorige kwartaal vir 2022-inspirasie.

Oktober was ‘n maand vol omgee. Dee-Effers het op verskillende maniere hul omgee met ‘n program vol aktiwiteite gewys.

### 16 Oktober

Saterdagoggend het ‘n groep Dee-Effers saam met Juffrou Sims die geleentheid aangegryp om rommel by Seepunt Promenade op te tel. Die _beach cleanup_ het om nege-uur begin, en teen elfuur het hierdie groep ongeveer 16 sakke vol rommel opgetel! Alhoewel die weer van ‘n sonnige oggend na ‘n tipiese winters-reëndag verander het, het dit nie die groep gekeer om hul bietjie omgee te wys nie.

### 21 Oktober

Omgee kan ook gewys word deur na jouself te kyk. Tydens besige skooldae vergeet ons om so nou en dan iets lekkers saam met ons vriende te doen. ‘n Piekniek op die veld was presies wat vele Dee-Effers nodig gehad het. Met goeie geselskap, ‘n sonnige dag en lekker kos, was dit maklik om bietjie nostalgie in ‘n gewone Donderdag te sit.

Hierdie Donderdag is met ‘n joga-sessie ná skool nog lekkerder gemaak. Dee-Effers het heerlik gestrek en gelag tydens die _stretchercise_.

### 22 Oktober

Bloedskenkdag is vir weke aaneen beplan deur Juffrou Jurgens, die _Peer Premoters_, en die _Western Cape Blood Service_. Elke leerder wat bloedskenk, red drie lewens. Ongeveer 75 Dee-Effers het bloed geskenk. DF Malan het dus 225 lewens gered! Deur die loop van die dag het die _Peer Premoters_ die leerders ondersteun en deur angstige oomblikke gehelp.

### 26 en 28 Oktober

_Die Brein Agter Die Masker_ was ’n geleentheid om meer oor geestesgesondheid uit te vind. Juffrou Nina Barnard het my ’n bietjie meer vertel oor die belangrikheid van Omgee-Oktober, sowel as _Die Brein Agter Die Masker_.

Sy sê: “Oktobermaand is Wêreld Geestesgesondheidsmaand en daarom het ons Omgee-maand by DF Malan gevier.

“Omgee-maand beteken om vir ander, en ook vir jouself, om te gee en meer oplettend te wees op dinge wat jou geestesgesondheid negatief kan beïnvloed. Daarom het ek veral op die invloed van stres en angs op die brein gefokus.

“Dit skep 'n bewusmaking van ons eie stres en angs, maar leer ons ook om te verstaan waardeur ander gaan. Daar is ook idees oor hoe om na onsself om te sien en ons kan daardie idees aan ander leer.

“Verder is daar 'n lys van instansies ingesluit wat ons buite die skool kan kontak. Ek het ook die leerders aangemoedig om met vrymoedigheid hulle stories hier by Eduhelp te kom deel.”

### Omgee-projekte

DF het twee projekte vir Oktober aangepak. _World Hunger Day_ en die DBV-strikkieverkope was ‘n sukses, en het ’n groot impak op die gemeenskap gemaak.

As elke Dee-Effer poog om elke dag ‘n Omgee-Oktober-dag te maak, sal ons saam voorentoe beweeg na ‘n wêreld waarvan ons droom! Dalk sal verlede jaar se omgee-aktiwiteite ’n Oktober-tradisie word om na uit te sien.